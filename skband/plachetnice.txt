{title: Plachetnice}

Dívej měsíc jak se vznáší na vlnách
jako by tu věčné časy plál
buď tu prosím se mnou a už neměj strach
spí všechno zlé a nedýchá

Jednou všechny vlny dojdou k pobřeží
a potom z nich nezbývá nic víc
než pás pěny, která nikam neběží
když usíná stín plachetnic

Dřív než odletíme do světů
tajnou cestou přes tisíce bran
najdi ve mně jednou malou planetu
ať její smích zní dokořán

Ta dvě místa, kde jsme spolu leželi
ztichlá jako zapomnělý chrám
zmizí mezi bodláky a svízeli
ten bude znít už napořád
