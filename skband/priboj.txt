{title: Příboj}
{subtitle: Svaťa Kotas/Tomáš Vojtek}

Nepřemýšlím příliš, co se může stát
Když slov temná tůň a řečí vodopád
Je v mlčení jen příboj trapných bílých vln
Je za pět minut půl a já opouštím dům

Jak voják který všechny svoje války vzdal
Zbraně poztrácel a slavné řády vzal
Do první krčmy kde se může vínem zpít
Pro tíhu slavných dnů po vítězství

Nepřemýšlím příliš, jestli mír či boj
Je řinkot ostrých slov o plátovanou zbroj
Věčné víry v bázeň, která může znít
Ze smrtelných vět, po kterých lze žít

Jen v místech, která někde v tichá stale spí
Za mincovnou snů a paktů přátelství
Svíčka, která v noci svítí z temných blat
Dává víru v teplé stavení

Za ty ruce v klíně za ten vzácný dar
Slunce do tváří a očím tisíc jar
A tucty růží na hrob věčných básníků
Kroků, které líně opustily dům

Jak malíř který všechny svoje plátna sňal
Dům zanechal psům a světem bloudil sám
Teď kreslí barvou rozpitou do chladných zdí
Nechápavých cizích pohledů
